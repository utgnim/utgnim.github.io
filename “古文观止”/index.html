<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content=""><title>“古文观止” | It's a blog</title><link rel="stylesheet" type="text/css" href="/css/style.css?v=1.0.0"><link rel="stylesheet" type="text/css" href="https://unpkg.com/normalize.css"><link rel="stylesheet" type="text/css" href="https://unpkg.com/purecss/build/pure-min.css"><link rel="stylesheet" type="text/css" href="https://unpkg.com/purecss/build/grids-responsive-min.css"><link rel="stylesheet" href="https://unpkg.com/font-awesome@4.7.0/css/font-awesome.min.css"><script type="text/javascript" src="https://unpkg.com/jquery/dist/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="alternate" type="application/atom+xml" href="/atom.xml"><script type="text/javascript" src="https://unpkg.com/clipboard/dist/clipboard.min.js"></script><script type="text/javascript" src="https://unpkg.com/toastr/build/toastr.min.js"></script><link rel="stylesheet" href="https://unpkg.com/toastr/build/toastr.min.css"><div class="darkmode-toggle">🌓</div><script>// 原始代码：读取系统深色模式偏好
// var prefersDarkMode = window.matchMedia('(prefers-color-scheme: dark)');

// 最小化修改：不读取系统偏好，强制默认深色模式
// 造一个假的对象，让 prefersDarkMode.matches 永远为 true
var prefersDarkMode = { matches: true };

// 获取切换按钮
var toggle = document.querySelector('.darkmode-toggle');

// 获取 <html> 元素，用于设置 data-dark 属性
var html = document.querySelector('html');

// 初始化暗色模式：
// 优先使用 localStorage.dark（用户上次选择）
// 如果没有记录，则使用 prefersDarkMode.matches（现在永远为 true）
html.dataset.dark = localStorage.dark || prefersDarkMode.matches;

// 点击按钮时切换暗色模式
toggle.addEventListener('click', () => {
  // 当前状态取反，并写入 localStorage
  localStorage.dark = !(html.dataset.dark == 'true');

  // 同步到 <html> 的 data-dark 属性
  html.dataset.dark = localStorage.dark;
});</script><meta name="generator" content="Hexo 7.3.0"></head><body><div class="body_container"><div id="header"><div class="site-name"><h1 class="hidden">“古文观止”</h1><a id="logo" href="/.">It's a blog</a><p class="description">Mingtu's 二三事！</p></div><div id="nav-menu"><a class="current" href="/."><i class="fa fa-home"> 首页</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a><a href="/../"><i class="fa fa-ban"> Galgame</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">“古文观止”</h1><div class="post-meta">2025-08-04<span> | </span><span class="category"><a href="/categories/%E6%96%87%E7%AB%A0/">文章</a></span><span class="post-time"><span class="post-meta-item-text"> | </span><span class="post-meta-item-icon"><i class="fa fa-keyboard-o"></i><span class="post-count"> 1.6k</span><span class="post-meta-item-text"> 字</span></span></span><span class="post-time"> | <span class="post-meta-item-icon"><i class="fa fa-clock-o"></i><span class="post-count"> 5</span><span class="post-meta-item-text"> 分钟</span></span></span></div><div class="post-content"><h4 id="劝学"><a href="#劝学" class="headerlink" title="劝学"></a>劝学</h4><p>荀子『先秦』</p>
<p>君子曰：学不可以已。</p>
<p>青，取之于蓝，而青于蓝；冰，水为之，而寒于水。木直中绳，𫐓以为轮，其曲中规。虽有槁暴，不利挺者，𫐓使之然也。故木受绳同时直，金就砺则利，君子博学而日参省乎己，则知明而行无过矣。</p>
<p>故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。</p>
<p>吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p>
<p>南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就土，所以防邪辟而近中正也。</p>
<p>物类之起，必有所始。荣辱之来，必象其德。肉腐出虫，鱼枯生蠹。怠慢忘睡，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽君焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蜹聚焉。故言有招祸也，行有招辱也，君子慎其所立乎！</p>
<p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。（江海 一作：江河）</p>
<p>是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼫鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。</p>
<p>昔者瓠巴鼓瑟，而流鱼出听；伯雅鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪？安有不闻者乎？</p>
<p>学恶乎始？恶乎终？曰：其数则始乎诵经，终乎读礼；其义则始乎为士，终乎为圣人，真积力久则入，学至乎没而后止也。故学数有终，若其义则不可须臾舍也。为之，人也；舍之，禽兽也。故书者，政事之纪也；诗者，中声之所止也；礼者，法之大分，类之纲纪也；故；学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。</p>
<p>君子之学也，入乎耳，箸乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲非也，囋非也；君子如向矣。</p>
<p>学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。</p>
<p>学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈春黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。</p>
<p>问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后感与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。</p>
<p>百发失一，不足谓善射；千里蹞步一至，不足谓善御；伦类一通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。</p>
<p>君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也，生乎由是，死乎由是，夫是之谓德操。德操然后能定，能定然后能应。能写能应，夫是之谓成人。天见其明，地见其光，君子贵其全也。</p>
</div><div class="tags"><ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%8A%84%E4%B9%A6/" rel="tag">抄书</a></li><li class="article-tag-list-item"><a class="article-tag-list-link" href="/tags/%E7%BB%83%E5%AD%97/" rel="tag">练字</a></li></ul></div><div class="post-nav"><a class="pre" href="/%E9%80%83%E9%81%BF/">逃避</a><a class="next" href="/%E9%9A%8F%E7%AC%94/">随笔</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://utgnim.github.io"/></form></div><div class="widget"><div class="widget-title"><i class="fa fa-star-o"> 标签</i></div><div class="tagcloud"><a href="/tags/%E6%8A%84%E4%B9%A6/" style="font-size: 15px;">抄书</a> <a href="/tags/%E7%BB%83%E5%AD%97/" style="font-size: 15px;">练字</a> <a href="/tags/%E8%BD%AC%E8%BD%BD/" style="font-size: 15px;">转载</a> <a href="/tags/%E6%8A%80%E6%9C%AF/" style="font-size: 15px;">技术</a> <a href="/tags/%E5%BA%B8%E4%BA%BA%E8%87%AA%E6%89%B0/" style="font-size: 15px;">庸人自扰</a> <a href="/tags/%E4%B8%AD%E6%96%87%E9%A9%AC%E5%85%8B%E6%80%9D%E4%B8%BB%E4%B9%89%E6%96%87%E5%BA%93/" style="font-size: 15px;">中文马克思主义文库</a></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/%E5%85%B3%E4%BA%8E-Windows-Server-2022-%E5%AE%89%E8%A3%85%E5%9C%A8%E7%AC%94%E8%AE%B0%E6%9C%AC%E4%B8%8A%E4%B8%80%E4%BA%9B%E5%86%85%E5%AE%B9%E6%95%B4%E7%90%86%E5%8F%82%E8%80%83/">关于 Windows Server 2022 安装在笔记本上一些内容整理参考</a></li><li class="post-list-item"><a class="post-list-link" href="/%E8%AF%84%E6%99%AE%E9%B2%81%E5%A3%AB%E6%9C%80%E8%BF%91%E7%9A%84%E4%B9%A6%E6%8A%A5%E6%A3%80%E6%9F%A5%E4%BB%A4/">评普鲁士最近的书报检查令</a></li><li class="post-list-item"><a class="post-list-link" href="/%E9%9D%92%E5%B9%B4%E5%9C%A8%E9%80%89%E6%8B%A9%E8%81%8C%E4%B8%9A%E6%97%B6%E7%9A%84%E8%80%83%E8%99%91/">青年在选择职业时的考虑</a></li><li class="post-list-item"><a class="post-list-link" href="/%E9%80%83%E9%81%BF/">逃避</a></li><li class="post-list-item"><a class="post-list-link" href="/%E2%80%9C%E5%8F%A4%E6%96%87%E8%A7%82%E6%AD%A2%E2%80%9D/">“古文观止”</a></li><li class="post-list-item"><a class="post-list-link" href="/%E9%9A%8F%E7%AC%94/">随笔</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81%E4%B8%80/">浮生六记 - 卷一 闺房记乐 二十一</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81/">浮生六记 - 卷一 闺房记乐 二十</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E7%8E%96/">浮生六记 - 卷一 闺房记乐 拾玖</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%8D%8C/">浮生六记 - 卷一 闺房记乐 拾捌</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="https://utgnim.github.io/" title="Mingtu's 二三事" target="_blank">Mingtu's 二三事</a><ul></ul><a href="/hello-world/" title="Galgame" target="_blank">Galgame</a></div></div></div><div class="pure-u-1 pure-u-md-3-4"><div id="footer">Copyright © 2026 <a href="/." rel="nofollow">It's a blog.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><script type="text/javascript" src="https://unpkg.com/@fancyapps/fancybox/dist/jquery.fancybox.min.js" async></script><script type="text/javascript" src="/js/fancybox.js?v=1.0.0" async></script><link rel="stylesheet" type="text/css" href="https://unpkg.com/@fancyapps/fancybox/dist/jquery.fancybox.min.css"><script type="text/javascript" src="/js/copycode.js?v=1.0.0" successtext="复制成功！"></script><link rel="stylesheet" type="text/css" href="/css/copycode.css?v=1.0.0"><script type="text/javascript" src="/js/codeblock-resizer.js?v=1.0.0"></script><script type="text/javascript" src="/js/smartresize.js?v=1.0.0"></script></div></body></html>