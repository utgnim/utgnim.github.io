<?xml version="1.0"?>
<rss version="2.0">
    <channel>
        <title>It&#39;s a blog • Posts by &#34;练字&#34; tag</title>
        <link>https://utgnim.github.io</link>
        <description></description>
        <language>zh-CN</language>
        <pubDate>Sat, 12 Jul 2025 19:35:45 +0800</pubDate>
        <lastBuildDate>Sat, 12 Jul 2025 19:35:45 +0800</lastBuildDate>
        <category>转载</category>
        <category>技术</category>
        <category>抄书</category>
        <category>练字</category>
        <category>庸人自扰</category>
        <item>
            <guid isPermalink="true">https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E8%82%86/</guid>
            <title>浮生六记 - 卷一 闺房记乐 肆</title>
            <link>https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E8%82%86/</link>
            <category>抄书</category>
            <category>练字</category>
            <pubDate>Sat, 12 Jul 2025 19:35:45 +0800</pubDate>
            <description><![CDATA[ &lt;p&gt;是夜送亲城外，返已漏三下。腹饥索饵，婢妪以枣脯进，余嫌其甜。芸暗牵余袖，随至其室，见藏有暖粥并小菜焉。&lt;/p&gt;
&lt;p&gt;余欣然举箸，忽闻芸堂兄玉衡呼曰：“淑妹速来！”&lt;/p&gt;
&lt;p&gt;芸急闭门曰：“已疲乏，将卧矣。”&lt;/p&gt;
&lt;p&gt;玉衡挤身而入，见余将吃粥，乃笑睨芸曰：“顷我索粥，汝曰‘尽矣’，乃藏此专待汝婿耶？”芸大窘避去，上下哗笑之。余亦负气，挈老仆先归。&lt;/p&gt;
&lt;p&gt;自吃粥被嘲，再往，芸即避匿，余知其恐贻人笑也。&lt;/p&gt;
 ]]></description>
        </item>
        <item>
            <guid isPermalink="true">https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%86%8D%E8%A7%81%E7%97%B4%E5%BF%83/</guid>
            <title>浮生六记 - 卷一 闺房记乐 再见痴心</title>
            <link>https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%86%8D%E8%A7%81%E7%97%B4%E5%BF%83/</link>
            <category>抄书</category>
            <category>练字</category>
            <pubDate>Thu, 10 Jul 2025 20:02:41 +0800</pubDate>
            <description><![CDATA[ &lt;p&gt;是年冬，值其堂姊出阁，余又随母往。芸与余同齿而长余十月，自幼姊弟相呼，故仍呼之曰淑姊。&lt;/p&gt;
&lt;p&gt;时但见满室鲜衣，芸独通体素淡，仅新其鞋而已。见其绣制精巧，询为己做，始知其慧心不仅在笔墨也。其形削肩长项，瘦不露骨，眉弯目秀，顾盼神飞，唯两齿微露，似非佳相。一种缠绵之态，令人之意也消。&lt;/p&gt;
&lt;p&gt;索观诗稿，有仅一联，或三四句，多未成篇者。询其故，笑曰：“无师之作，愿得知己堪师者敲成之耳。”余戏其签曰“锦囊佳句”，不知夭寿之机此已伏矣。&lt;/p&gt;
 ]]></description>
        </item>
        <item>
            <guid isPermalink="true">https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%88%9D%E8%A7%81%E5%80%BE%E5%BF%83/</guid>
            <title>浮生六记 - 卷一 闺房记乐 初见倾心</title>
            <link>https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%88%9D%E8%A7%81%E5%80%BE%E5%BF%83/</link>
            <category>抄书</category>
            <category>练字</category>
            <pubDate>Tue, 08 Jul 2025 22:03:20 +0800</pubDate>
            <description><![CDATA[ &lt;p&gt;余幼聘金沙于氏，八龄而夭；娶陈氏。&lt;/p&gt;
&lt;p&gt;陈名芸，字淑珍，舅氏心余先生女也。生而颖慧，学语时，口授《琵琶行》，即能成诵。四龄失怙。母金氏，弟克昌，家徒壁立。芸既长，娴女红，三口仰其十指供给；克昌从师，脩脯无缺。&lt;/p&gt;
&lt;p&gt;一日，于书簏中得《琵琶行》，挨字而认，始识字。刺绣之暇，渐通吟咏，有“秋侵人影瘦，霜染菊花肥”之句。&lt;/p&gt;
&lt;p&gt;余年十三，随母归宁，两小无嫌，得见所作。虽叹其才思隽秀，窃恐其福泽不深，然心注不能释，告母曰：“若为儿择妇，非淑姊不娶。”&lt;/p&gt;
&lt;p&gt;母亦爱其柔和，即脱金约指缔姻焉，此乾隆乙未七月十六日也。&lt;/p&gt;
 ]]></description>
        </item>
        <item>
            <guid isPermalink="true">https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90/</guid>
            <title>浮生六记 - 卷一 闺房记乐</title>
            <link>https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90/</link>
            <category>抄书</category>
            <category>练字</category>
            <pubDate>Tue, 08 Jul 2025 20:57:18 +0800</pubDate>
            <description><![CDATA[ &lt;p&gt;余生乾隆癸未冬十一月二十有二日，正值太平盛世，且在衣冠之家，居苏州沧浪亭畔，天之厚我，可谓至矣。&lt;/p&gt;
&lt;p&gt;东坡云：“事如春梦了无痕”。苟不记之笔墨，未免有辜彼苍之厚。因思《关雎》冠三百篇之首，故列夫妇于首卷，余以次递及焉。所愧少年失学，稍识之无，不过记其实情实事而已，若必考订其文法，是责明于垢鉴矣。&lt;/p&gt;
 ]]></description>
        </item>
    </channel>
</rss>
