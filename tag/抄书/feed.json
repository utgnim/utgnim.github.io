{
    "version": "https://jsonfeed.org/version/1",
    "title": "It's a blog • All posts by \"抄书\" tag",
    "description": "",
    "home_page_url": "https://utgnim.github.io",
    "items": [
        {
            "id": "https://utgnim.github.io/%E2%80%9C%E5%8F%A4%E6%96%87%E8%A7%82%E6%AD%A2%E2%80%9D/",
            "url": "https://utgnim.github.io/%E2%80%9C%E5%8F%A4%E6%96%87%E8%A7%82%E6%AD%A2%E2%80%9D/",
            "title": "“古文观止”",
            "date_published": "2025-08-04T11:58:52.000Z",
            "content_html": "<h4 id=\"劝学\"><a href=\"#劝学\" class=\"headerlink\" title=\"劝学\"></a>劝学</h4><p>荀子『先秦』</p>\n<p>君子曰：学不可以已。</p>\n<p>青，取之于蓝，而青于蓝；冰，水为之，而寒于水。木直中绳，𫐓以为轮，其曲中规。虽有槁暴，不利挺者，𫐓使之然也。故木受绳同时直，金就砺则利，君子博学而日参省乎己，则知明而行无过矣。</p>\n<p>故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。</p>\n<p>吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p>\n<p>南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就土，所以防邪辟而近中正也。</p>\n<p>物类之起，必有所始。荣辱之来，必象其德。肉腐出虫，鱼枯生蠹。怠慢忘睡，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽君焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蜹聚焉。故言有招祸也，行有招辱也，君子慎其所立乎！</p>\n<p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。（江海 一作：江河）</p>\n<p>是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼫鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。</p>\n<p>昔者瓠巴鼓瑟，而流鱼出听；伯雅鼓琴，而六马仰秣。故声无小而不闻，行无隐而不形。玉在山而草木润，渊生珠而崖不枯。为善不积邪？安有不闻者乎？</p>\n<p>学恶乎始？恶乎终？曰：其数则始乎诵经，终乎读礼；其义则始乎为士，终乎为圣人，真积力久则入，学至乎没而后止也。故学数有终，若其义则不可须臾舍也。为之，人也；舍之，禽兽也。故书者，政事之纪也；诗者，中声之所止也；礼者，法之大分，类之纲纪也；故；学至乎礼而止矣。夫是之谓道德之极。礼之敬文也，乐之中和也，诗书之博也，春秋之微也，在天地之间者毕矣。</p>\n<p>君子之学也，入乎耳，箸乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲非也，囋非也；君子如向矣。</p>\n<p>学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。</p>\n<p>学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈春黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。</p>\n<p>问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后感与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。</p>\n<p>百发失一，不足谓善射；千里蹞步一至，不足谓善御；伦类一通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。</p>\n<p>君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也，生乎由是，死乎由是，夫是之谓德操。德操然后能定，能定然后能应。能写能应，夫是之谓成人。天见其明，地见其光，君子贵其全也。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81%E4%B8%80/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81%E4%B8%80/",
            "title": "浮生六记 - 卷一 闺房记乐 二十一",
            "date_published": "2025-07-30T13:35:49.000Z",
            "content_html": "<p>邻仅老夫妇二人，灌园为业，知余夫妇避暑于此，先来通殷勤，并钓池鱼、摘园蔬为馈。偿其价，不受。芸作鞋报之，始谢而受。</p>\n<p>时方七月，绿树阴浓，水面风来，蝉鸣聒耳。</p>\n<p>邻老又为制鱼竿，与芸垂钓于柳阴深处。日落时，登土山，观晚霞夕照，随意联吟，有“兽云吞落日，弓月弹流星”之句。少焉，月印池中，虫声四起，设竹榻于篱下，老妪报酒温饭熟，遂就月光对酌，微醺而饭。浴罢，则凉鞋蕉扇，或坐或卧，听邻老谈因果报应事。三鼓归卧，周体清凉，几不知身居城市矣。</p>\n<p>篱边倩邻老购菊，遍植之。九月花开，又与芸居十日。吾母亦欣然来观，持螯对菊，赏玩竟日。</p>\n<p>芸喜曰：“他年当与君卜筑于此，买绕屋菜园十亩，课仆妪，植瓜蔬，以供薪水。君画我绣，以为诗酒之需。布衣菜饭，可乐终身，不必作远游计也。”</p>\n<p>余深然之。今即得有境地，而知己沦亡，可胜浩叹！</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81/",
            "title": "浮生六记 - 卷一 闺房记乐 二十",
            "date_published": "2025-07-30T13:18:12.000Z",
            "content_html": "<p>迁仓米巷，余颜其卧楼曰“宾香阁”，盖以芸名而取“如宾”之意也。</p>\n<p>院窄墙高，一无可取。后有厢楼，通藏书处，开窗以陆氏废园，但有荒凉之象。沧浪风景，时切芸怀。</p>\n<p>有老妪居金母桥之东，埂巷之北。绕屋皆菜圃，编篱为门，门外有池，约亩许，花光树影，错杂篱边。其地即元末张士诚王府废基也。屋西数武，瓦砾堆土成山，登其巅可远眺。地旷人稀，颇饶野趣。</p>\n<p>妪偶言及，芸神往不置，谓余曰：“自别沧浪，梦魂常绕，今不得已而思其次，其老妪之居乎？”</p>\n<p>余曰：“连朝秋暑灼人，正思得一清凉地以消长昼。卿若愿往，我先观其家，可居，即襆被而往，作一月盘桓，何如？”</p>\n<p>芸曰：“恐堂上不许。”</p>\n<p>余曰：“我自请之。”</p>\n<p>越日，至其地，屋仅二间，前后隔而为四，纸窗竹榻，颇有幽趣。老妪知其意，欣然出其卧室为赁，四壁糊以白纸，顿觉改观。于是禀知吾母，挈芸居焉。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E7%8E%96/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E7%8E%96/",
            "title": "浮生六记 - 卷一 闺房记乐 拾玖",
            "date_published": "2025-07-29T14:04:27.000Z",
            "content_html": "<p>其癖好与余同，且能察眼意，懂眉语，一举一动，示之以色，无不头头是道。</p>\n<p>余尝曰：“惜卿雌而伏，苟能化女为男，相与访名山，搜胜迹，遨游天下，不亦快哉！”</p>\n<p>芸曰：“此何难，俟妾鬓斑之后，虽不能远游五岳，而近地之虎阜、灵岩，南至西湖，北至平山，尽可偕游。”</p>\n<p>余曰：“恐卿鬓斑之日，步履已艰。”</p>\n<p>芸曰：“今世不能，期以来世。”</p>\n<p>余曰：“来世卿当作男，我为女子相从。”</p>\n<p>芸曰：“必得不昧今生，方觉其有情趣。”</p>\n<p>余笑曰：“幼时一粥，犹谈不了，若来世不昧今生，合卺之夕，细谈隔世，更无合眼时矣。”</p>\n<p>芸曰：“世传月下老人专司人间婚姻事，今生夫妇已承牵合，来世婚姻亦须仰籍神力，盍绘一像祀之？”</p>\n<p>时有苕溪戚柳堤，名遵善写人物。倩绘一像：一手挽红丝，一手携杖，悬姻缘簿，童颜鹤发，奔驰于非烟非雾中。此戚君得意笔也。友人石琢堂为题赞语于首。悬之内室。</p>\n<p>每逢朔望，余夫妇必焚香拜祷。后因家庭多故，此画竟失所在，不知落在谁家矣。</p>\n<p>“他生未卜此生休”，两人痴情，果邀神鉴耶？</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%8D%8C/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%8D%8C/",
            "title": "浮生六记 - 卷一 闺房记乐 拾捌",
            "date_published": "2025-07-29T13:49:49.000Z",
            "content_html": "<p>余启堂弟妇，王虚舟先生孙女也。催妆时偶缺珠花，芸出其纳采所受者呈吾母，婢妪旁惜之。</p>\n<p>芸曰：“凡为妇人，已属纯阴，珠乃纯阴之精，用为首饰，阳气全克矣，何贵焉？”</p>\n<p>而于破书残画，反极珍惜。书之残缺不全者，必搜集分门，汇订成帙，统名之曰：“断简残编”；字画之破损者，必觅故纸，粘补成幅，有破缺处，倩予全好而卷之，名曰“弃余集赏”。于女红中馈之暇，终日琐琐，不惮烦倦。</p>\n<p>芸于破笥烂卷中，偶获片纸可观者，如得异宝。旧邻冯妪每收乱卷卖之。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%9F%92/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%9F%92/",
            "title": "浮生六记 - 卷一 闺房记乐 拾柒",
            "date_published": "2025-07-28T14:55:54.000Z",
            "content_html": "<p>芸初缄默，喜听余议论。余调其言，如蟋蟀之用纤草，渐能发议。</p>\n<p>其每日饭必用茶泡，喜用茶泡食芥卤乳腐，吴俗呼为“臭乳腐”，又喜食虾卤瓜。此二物余生平所最恶者，因戏之曰：“狗无胃而食粪，以其不知臭秽；蜣螂团粪而化蝉，以其欲修高举也。卿其狗耶？蝉耶？”</p>\n<p>芸曰：“腐取其价廉而可粥可饭，幼时食惯。今至君家，已如蜣螂化蝉，犹喜食之者，不忘本也。至卤瓜之味，到此初尝耳。”</p>\n<p>余曰：“然则我家系狗窦耶？”</p>\n<p>芸窘而强解曰：“夫粪，人家皆有之，要在食与不食之别耳。然君喜食蒜，妾亦强啖之。腐不敢强，瓜可掩鼻略尝，入咽当知其美，此犹无盐貌丑而德美也。”</p>\n<p>余笑曰：“卿陷我作狗耶？”</p>\n<p>芸曰：“妾作狗久矣，屈君试尝之。”</p>\n<p>以箸强塞余口。余掩鼻咀嚼之，似觉脆美，开鼻再嚼，竟成异味，从此亦喜食。</p>\n<p>芸以麻油加白糖少许拌卤腐，亦鲜美。以卤瓜捣烂拌卤腐，名之曰“双鲜酱”，有异味。</p>\n<p>余曰：“始恶而终好之，理之不可解也。”</p>\n<p>芸曰：“情之所钟，虽丑不嫌。”</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E5%85%AD/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E5%85%AD/",
            "title": "浮生六记 - 卷一 闺房记乐 拾六",
            "date_published": "2025-07-19T16:23:37.000Z",
            "content_html": "<p>余堂伯父素存公早亡，无后，吾父以余嗣焉。墓在西跨塘福寿山祖茔之侧，每年春日，必挈芸拜扫。王二姑闻其地有戈园之胜，请同往。</p>\n<p>芸见地下小乱石有苔纹，斑驳可观，指示余日：“以此叠盆山，较宣州白石为古致。”</p>\n<p>余曰：“若此者，恐难多得。”</p>\n<p>王曰：“嫂果爱此，我为拾之。”</p>\n<p>即向守坟者麻袋一，鹤步而拾之。每得一块，余曰“善”，即收之；余曰“否”，即去之。未几，粉汗盈盈，拽袋返曰：“再拾则力不胜矣。”</p>\n<p>芸且拣且言曰：“我闻山果收获，必代猴力，果然。”</p>\n<p>王愤撮十指作哈痒状，余横阻之，责芸曰：“人劳汝逸，犹作此语，无怪妹之动愤也。”</p>\n<p>归途游戈园，稚绿娇红，争妍竞媚。王素憨，逢花必折。芸叱曰：“既无瓶养，又不簪戴，多折何为？”</p>\n<p>王曰：“不知痛痒者，何害？”</p>\n<p>余笑曰：“将来罚嫁麻面多须郎，为花泄忿。”</p>\n<p>王恕余以目，掷花于地，以莲钩拨入池中，曰：“何欺侮我之甚也！”</p>\n<p>芸笑解之而罢。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%BA%94/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%BA%94/",
            "title": "浮生六记 - 卷一 闺房记乐 拾五",
            "date_published": "2025-07-19T16:06:35.000Z",
            "content_html": "<p>吾父稼夫公喜认义子，以故余异姓弟兄有二十六人。吾母亦有义女九人，九人中王二姑、俞六姑与芸最和好。王痴憨善饮，俞豪爽善谈。每集必逐余居外，而得三女同榻，此俞六姑一人计也。</p>\n<p>余笑曰：“俟妹于归后，我当邀妹丈来，一住必十日。”</p>\n<p>俞曰：“我亦来此，与嫂同榻，不大妙耶？”</p>\n<p>芸与王微笑而已。</p>\n<p>时为吾北启堂娶妇，迁居饮马桥之仓米巷。屋虽宏畅，非复沧浪亭之幽雅矣。吾母诞辰演剧，芸初以为奇观。吾父素无忌讳，点演《惨别》等剧，老伶刻画，见者情动。</p>\n<p>余窥帘，见芸忽起去，良久不出，入内探之，俞与王亦继至。见芸一人支颐独坐镜奁之侧，余曰：“何不快乃尔？”芸曰：“观剧原以陶情，今日之戏徒令人断肠耳。”俞与王皆笑之。余曰：“此深于情者也。”俞曰：“嫂将竟日独坐于此耶？”芸曰：“俟有可观者再往耳。”</p>\n<p>王闻言先出，请吾母点《刺梁》《后索》等剧，劝芸出观，始称快。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E5%9B%9B/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E5%9B%9B/",
            "title": "浮生六记 - 卷一 闺房记乐 拾四",
            "date_published": "2025-07-19T15:54:08.000Z",
            "content_html": "<p>中秋日，余病初愈。以芸半年新妇，未尝一至间壁之沧浪亭，先令老仆约守者，勿放闲人。于将晚时，偕芸及余幼妹，一妪一婢扶焉，老仆前导，过石桥，进门折东，曲径而入。叠石成山，林木葱翠，亭在土山之巅。循级至亭心，周望极目可数里。炊烟四起，晚霞灿然。隔岸名“近山林”，为大宪行台宴集之地，时正谊书院犹未启也。</p>\n<p>携一毯设亭中，席地环坐，守者烹茶以进。少焉，一轮明月已上林梢，渐觉风生袖底，月到波心，俗虑尘怀，爽然顿释。芸曰：“今日之游乐矣！若驾一叶扁舟，往来亭下，不更快哉！”</p>\n<p>吴俗，妇女是晚不拘大家小户皆出，结队而游，名曰“走月亮”。沧浪亭幽雅清旷，反无一人至者。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%B8%89/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%B8%89/",
            "title": "浮生六记 - 卷一 闺房记乐 拾三",
            "date_published": "2025-07-18T13:48:17.000Z",
            "content_html": "<p>七月望，俗谓之鬼节。芸备小酌，拟邀月畅饮。</p>\n<p>夜忽阴云如晦，芸愀然曰：“妾能与君白头偕老，月轮当出。”余亦索然。但见隔岸萤光，明灭万点，梳织于柳堤蓼渚间。</p>\n<p>余与芸联句以遣闷怀，而两韵之后，逾联逾纵，想入非夷，随口乱道。芸已漱涎涕泪，笑倒余怀，不能成声矣。觉其鬓边茉莉浓香扑鼻，因拍其背，以他词解之曰：“想古人以茉莉形色如珠，故供助妆压鬓，不知此花必沾油头粉面之气，其香更可爱，所以供佛手，当退三舍矣。”</p>\n<p>芸乃止笑曰：“佛手乃香中君子，只在有意无意间；茉莉是香中小人，故须借人之势，其香也如胁肩谄笑。”余曰：“卿何远君子而近小人？”芸曰：“我笑君子爱小人耳。”</p>\n<p>正话间，漏已三滴，渐见风扫云开，一轮涌出，乃大喜，倚窗对酌。酒未三杯，忽闻桥下哄然一声，如有人堕。就窗细瞩，波明如镜，不见一物，惟闻河滩有只鸭急奔声。余知沧浪亭畔素有溺鬼，恐芸胆怯，未敢即言。</p>\n<p>芸曰：“噫！此声也，胡为乎来哉？”</p>\n<p>不禁毛骨皆栗。急闭窗，携酒归房。一灯如豆，罗帐低垂，弓影杯蛇，惊神未定。剔灯入帐，芸已寒热大作。余亦继之，困顿两旬。</p>\n<p>真所谓乐极灾生，亦是白头不终之兆。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%BA%8C/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%BA%8C/",
            "title": "浮生六记 - 卷一 闺房记乐 拾二",
            "date_published": "2025-07-18T13:38:39.000Z",
            "content_html": "<p>是年七夕，芸设香烛瓜果，同拜天孙于“我取轩”。</p>\n<p>余镌“愿生生世世为夫妇”图章二方，余执朱文，芸执白文，以为往来书信之用。是夜，月色颇佳。俯视河中，波光如练。轻罗小扇，并坐水窗，仰见飞云过天，变态万状。</p>\n<p>芸曰：“宇宙之大，同此一月，不知今日世间，亦有如两人之情兴否？”</p>\n<p>余曰：“纳凉玩月，到处有之。若品论云霞，或求之幽闺绣闼，慧心默证者，固亦不少。若夫妇同观，所品论者，恐不在此云霞耳。”</p>\n<p>未几，烛烬月沉，撤果归卧。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%B8%80/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E4%B8%80/",
            "title": "浮生六记 - 卷一 闺房记乐 拾一",
            "date_published": "2025-07-18T13:20:18.000Z",
            "content_html": "<p>余性爽直，落拓不羁。芸若腐儒，迂拘多礼。</p>\n<p>偶为披衣整袖，必连声道“得罪”‘或递巾授扇，必起身来接。余始厌之，曰：“卿欲以礼缚我耶？语曰：‘礼多必诈’。”</p>\n<p>芸两颊发赤，曰：“恭而有礼，何反言诈？”</p>\n<p>余曰：“恭敬在心，不在虚文。”</p>\n<p>芸曰：“至亲莫如父母，可内敬在心而外肆狂放耶？”</p>\n<p>余曰：“前戏言之耳。”</p>\n<p>芸曰：“世间反目多由戏起，后勿冤妾，令人郁死！”</p>\n<p>余乃挽之入怀， 抚慰之，始解颜为笑。自此“岂敢”、“得罪”竟成语助词矣。</p>\n<p>鸿案相庄廿有三年，年愈久而情愈密。家庭之内，或暗室相逢，窄途邂逅，必握手问曰：“何处去？”私心忒忒，如恐旁人见之者。实则同行并坐，初犹避人，久则不以为意。</p>\n<p>芸或与人坐谈，见余至，必起立偏挪其身，余就而并焉。彼此皆不觉其所以然者，始以为惭，继成不期然而然。</p>\n<p>独怪老年夫妇相视如仇者，不知何意？或曰：“非如是，焉得白头偕老哉！”</p>\n<p>斯言诚然欤？</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%96%B0%E6%A6%82%E5%BF%B5%E8%8B%B1%E8%AF%AD-%E7%AC%AC-1-%E5%86%8C/",
            "url": "https://utgnim.github.io/%E6%96%B0%E6%A6%82%E5%BF%B5%E8%8B%B1%E8%AF%AD-%E7%AC%AC-1-%E5%86%8C/",
            "title": "新概念英语 - 第 1 册",
            "date_published": "2025-07-15T14:00:20.000Z",
            "content_html": "<h4 id=\"Excuse-me\"><a href=\"#Excuse-me\" class=\"headerlink\" title=\"Excuse me\"></a>Excuse me</h4><p>Excuse me!<br>Yes?<br>Is this your handbag?<br>Pardon?<br>Is this your handbag?<br>Yes, it is.<br>Thank you very much.</p>\n<h4 id=\"Sorry-sir\"><a href=\"#Sorry-sir\" class=\"headerlink\" title=\"Sorry sir\"></a>Sorry sir</h4><p>My coat and my umbrella please.<br>Here is my tickets.<br>Thank you, sir.<br>Number five.<br>Here’s your umbrella and your coat.<br>This is not my umbrella.<br>Sorry sir.<br>Is this your umbrella?<br>No, it isn’t.<br>Is this it?<br>Yes, it is.<br>Thank you very much.</p>\n<h4 id=\"Nice-to-meet-you\"><a href=\"#Nice-to-meet-you\" class=\"headerlink\" title=\"Nice to meet you\"></a>Nice to meet you</h4><p>Good morning.<br>Good morning, Mr. Blake.<br>This is Miss Sophie Dupont.<br>Sophie is a new student. She is French.<br>Sophie, this is Hans. He is German.<br>Nice to meet you.<br>And this is Naoko. She’s Japanese.<br>Nice to meet you.<br>And this is Chang-woo. He’s Korean.<br>Nice to meet you.<br>And this is Luming. He is Chinese.<br>Nice to meet you.<br>And this is Xiaohui. Shie’s Chinese, too.<br>Nice to meet you.</p>\n<h4 id=\"Are-you-a-teacher\"><a href=\"#Are-you-a-teacher\" class=\"headerlink\" title=\"Are you a teacher\"></a>Are you a teacher</h4><p>I am a new student. My name’s Robert.<br>Nice to meet you. My name’s Sophie.<br>Are you French?<br>Yes, I am.<br>Are you French too?<br>No, I am not.<br>What nationality are you?<br>I’m Italian.<br>Are you a teacher?<br>No, I’m not.<br>What’s your job?<br>I’m a keyboard operator.<br>What’s your job?<br>I’m an engineer.</p>\n<h4 id=\"How-are-you-today\"><a href=\"#How-are-you-today\" class=\"headerlink\" title=\"How are you today\"></a>How are you today</h4><p>Hello, Helen.<br>Hi, Steven.<br>How are you today?<br>I’m very well, thank you. And you?<br>How is Tony?<br>He’s fine, thanks. How’s Emma?<br>She’s very well, too, Helen.<br>Goodbye, Helen. Nice to see you.<br>Nice to see you, too, Steven.<br>Goodbye.</p>\n<h4 id=\"Is-this-your-shirt\"><a href=\"#Is-this-your-shirt\" class=\"headerlink\" title=\"Is this your shirt\"></a>Is this your shirt</h4><p>Whose shirt is that?<br>Is this your shirt, Dave?<br>No. Sir. It’s not my shirt.<br>This is my shirt. My shirt’s blue.<br>Is this shirt Tim’s?<br>Perhaps it is, sir. Tim’s shirt’s white.<br>Tim!<br>Yes, sir?<br>Is this your shirt?<br>Yes, sir.<br>Here you are. Catch!<br>Thank you. sir.</p>\n<h4 id=\"A-New-Dress\"><a href=\"#A-New-Dress\" class=\"headerlink\" title=\"A New Dress\"></a>A New Dress</h4><p>What color’s your new dress?<br>It’s green.<br>Come upstairs and see it.<br>Thank you.<br>Look! Here it is!<br>That’s a nice dress. It’s very smart.<br>My hat’s new, too.<br>What colour is it?<br>It’s the same colour. It’s green, too.<br>That is a lovely hat!</p>\n<h4 id=\"You-passports-please\"><a href=\"#You-passports-please\" class=\"headerlink\" title=\"You passports please\"></a>You passports please</h4><p>Are you Swedish?<br>No, we are not. We are Danish.<br>Are your friends Danish, too?<br>No, they aren’t. They are Norwegian.<br>Your passports, please.<br>Here they are.<br>Are these your cases?<br>No, they aren’t.<br>Our cases are brown. Here they are.<br>Are you tourists?<br>Yes, we are.<br>Are your friends tourists too?<br>Yes, they are.<br>That’s fine.<br>Thank you very much.</p>\n<h4 id=\"How-do-you-do\"><a href=\"#How-do-you-do\" class=\"headerlink\" title=\"How do you do\"></a>How do you do</h4><p>Come and meet our  employees, Mr. Richards.<br>Thank you, Mr, Jackson.<br>This is Nicola Grey, and this is Claire Taylor.<br>How do you do?<br>Those women are very hard-working.<br>What are their jobs?<br>They’re keyboard operators.<br>This is Michael Baker, and this is Jeremy Short.<br>How do you do?<br>They aren’t very busy!<br>What are their jobs?<br>They’re sales reps.<br>They are very lazy.<br>Who is this young man?<br>This is Jim.<br>He is our office assistant.</p>\n<h4 id=\"Tired-and-thirsty\"><a href=\"#Tired-and-thirsty\" class=\"headerlink\" title=\"Tired and thirsty\"></a>Tired and thirsty</h4><p>What’s the matter, children?<br>We are tired and thirsty, Mum.<br>Sit down here.<br>Are you all right now?<br>No, we aren’t.<br>Look!<br>There’s an ice cream man.<br>Two ice cream please.<br>Here you are, children.<br>Thanks, Mum.<br>These ice creams are nice.<br>Are you all right now?<br>Yes, we are, thank you.</p>\n<h4 id=\"Which-book\"><a href=\"#Which-book\" class=\"headerlink\" title=\"Which book\"></a>Which book</h4><p>Give me a book please, Jane.<br>Which book?<br>This one?<br>No, not that one. The red one.<br>This one?<br>Yes, please.<br>Here you are.<br>Thank you.</p>\n<h4 id=\"Which-glasses\"><a href=\"#Which-glasses\" class=\"headerlink\" title=\"Which glasses\"></a>Which glasses</h4><p>Give me some glasses please, Jane.<br>which glasses?<br>These glasses?<br>No, not these. The ones on the shelf.<br>These?<br>Yes, please.<br>Here you are.<br>Thanks.</p>\n<h4 id=\"Mrs-Smith’s-kitchen\"><a href=\"#Mrs-Smith’s-kitchen\" class=\"headerlink\" title=\"Mrs Smith’s kitchen\"></a>Mrs Smith’s kitchen</h4><p>Mrs. Smith’s kitchen is small.<br>There is a refrigerator in the kitchen.<br>The refrigerator is white.<br>It is on the right.<br>There is an electric cooker in the kitchen.<br>The cooker is blue.<br>It is on the left.<br>There is a table in the middle of the room.<br>There is a bottle on the table.<br>The bottle is empty.<br>There is a cup on the table, too.<br>The cup is clean.</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE/",
            "title": "浮生六记 - 卷一 闺房记乐 拾",
            "date_published": "2025-07-15T13:18:31.000Z",
            "content_html": "<p>一日，芸问曰：“各种古文，宗何为是？”</p>\n<p>余曰：“《国策》、《南华》取其灵快，匡衡、刘向取其雅健，史迁、班固取其博大，昌黎取其浑，柳州取其峭，庐陵取其宕，三苏取其辩，他若贾、董策对，庾、徐骈体，陆贽奏议，取资者不能尽举，在人之慧心领会耳。”</p>\n<p>芸曰：“古文全在识高气雄，女子学之恐难入彀，唯诗之一道，妾稍有领悟耳。”</p>\n<p>余曰：“唐以诗取士，而诗之宗匠必推李、杜，卿爱宗何人？”</p>\n<p>芸发议曰：“杜诗锤炼精纯，李诗潇洒落拓。与其学杜之森严，不如学李之活泼。”</p>\n<p>余曰：“工部为诗家之大成，学者多宗之，卿独取李，何也？”</p>\n<p>芸曰：“格律谨严，词旨老当，诚杜所独擅。但李诗宛如姑射仙子，有一种落花流水之趣，令人可爱。非杜亚于李，不过妾之私心宗杜心浅，爱李心深。”</p>\n<p>余笑曰：“初不料陈淑珍乃李青莲知己。”</p>\n<p>芸笑曰：“妾尚有启蒙白乐天先生，时感于怀，未尝稍释。”</p>\n<p>余曰：“何谓也？”</p>\n<p>芸曰：“彼非作《琵琶行》者耶？”</p>\n<p>余笑曰：“异哉！李太白是知己，白乐天是启蒙师，余适字‘三白’，为卿婿，卿与‘白’字何其有缘耶？”</p>\n<p>芸笑曰：“白字有缘，将来恐白字连篇耳。”吴音呼别字为白字。</p>\n<p>相与大笑。</p>\n<p>余曰：“卿既知诗，亦当知赋之弃取。”</p>\n<p>芸曰：“《楚辞》为赋之祖，妾学浅费解。就汉、晋人中调高语炼，似觉相如为最。”</p>\n<p>余戏曰：“当日文君之从长卿，或不在琴而在此乎？”</p>\n<p>复相与大笑而罢。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E7%8E%96/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E7%8E%96/",
            "title": "浮生六记 - 卷一 闺房记乐 玖",
            "date_published": "2025-07-15T12:28:26.000Z",
            "content_html": "<p>时当六月，内室炎蒸，幸居沧浪亭爱莲居西间壁。</p>\n<p>板桥内一轩临流，名曰“我取”，取“清斯濯缨，浊斯濯足”意也。檐前老树一株，浓阴覆窗，人面俱绿，隔岸游人往来不绝。</p>\n<p>此吾父稼夫公垂帘宴客处也。</p>\n<p>禀命吾母，携芸消夏于此。因暑罢绣，终日伴余课书论古、品月评花而已。芸不善饮，强之可三杯，教以射覆为令。自以为人间之乐，无过于此矣。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8D%8C/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8D%8C/",
            "title": "浮生六记 - 卷一 闺房记乐 捌",
            "date_published": "2025-07-15T11:00:22.000Z",
            "content_html": "<p>而欢娱易过，转睫弥月。</p>\n<p>时吾父稼夫公在会稽幕府，专役相迓，受业于武林赵省斋先生门下。先生循循善诱，余今日之尚能握管，先生力也。</p>\n<p>归来完姻时，原订随侍到馆；闻信之余，心甚怅然。恐芸之对人堕泪，而芸反强颜劝勉，代整行装，是晚，但觉神色稍异而已。</p>\n<p>临行，向余小语曰：“无人调护，自去经心。”及登舟解缆，正当桃李争妍之候，而余则恍同林鸟失群，天地异色，到馆后，吾父即渡江东去。</p>\n<p>居三月，如十年之隔。芸虽时有书来，必两问一答，半多勉励词，余皆浮套语，心殊怏怏。每当风生竹院，月上蕉窗，对景怀人，梦魂颠倒。先生知其情，即致书吾父，出十题而遣余暂归，喜同戍人得赦。</p>\n<p>登舟后，反觉一刻如年。及抵家，吾母处问安毕，入房，芸起相迎，握手未通片语，而两人魂魄恍恍然化烟成雾，觉耳中惺然一响，不知更有此身矣。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%9F%92/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%9F%92/",
            "title": "浮生六记 - 卷一 闺房记乐 柒",
            "date_published": "2025-07-14T12:52:27.000Z",
            "content_html": "<p>芸作新妇，初甚缄默，终日无怒容，与之言，微笑而已。事上以敬，处下以和，井井然未尝稍失。每见朝暾上窗，即披衣急起，如有人呼促者然。</p>\n<p>余笑曰：“今非吃粥比矣，何尚畏人嘲耶？”</p>\n<p>芸曰：“曩之藏粥待君，传为话柄。今非畏嘲，恐堂上道新娘懒惰耳。”</p>\n<p>余虽恋其卧而德其正，因亦随之早起。自此耳鬓相磨，亲同形影，爱恋之情有不可以言语形容者。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E9%99%86/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E9%99%86/",
            "title": "浮生六记 - 卷一 闺房记乐 陆",
            "date_published": "2025-07-14T12:38:03.000Z",
            "content_html": "<p>是日，亲朋络绎，上灯后始作乐。</p>\n<p>廿四子正，余作新舅送嫁，丑末归来，业已灯残人静。悄然入室，伴妪盹于床下，芸卸妆尚未卧，高烧银烛，低垂粉颈，不知观何书而出神若此。</p>\n<p>因抚其肩曰：“姊连日辛苦，何犹孜孜不倦耶？”</p>\n<p>芸忙回首起立曰：“顷正欲卧，开橱得此书，不觉阅之忘倦。《西厢》之名闻之熟矣，今始得见，真不愧才子之名，但未免形容尖薄耳。”</p>\n<p>余笑曰：“唯其才子，笔墨方能尖薄。”</p>\n<p>伴妪在旁促卧，令其闭门先去。遂与比肩调笑，恍同密友重逢。戏探其怀，亦怦怦作跳，因俯其耳曰：“姊何心舂乃尔耶？”</p>\n<p>芸回眸微笑，便觉一缕情丝摇人魂魄。拥之入帐，不知东方之既白。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%B4%9E%E6%88%BF%E8%8A%B1%E7%83%9B/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%B4%9E%E6%88%BF%E8%8A%B1%E7%83%9B/",
            "title": "浮生六记 - 卷一 闺房记乐 洞房花烛",
            "date_published": "2025-07-14T12:20:09.000Z",
            "content_html": "<p>至乾隆庚子正月二十二日，花烛之夕，见瘦怯身材依然如昔。头巾既揭，相视嫣然。</p>\n<p>合卺后，并肩夜膳，余暗于案下握其腕，暖尖滑腻，胸中不觉怦怦作跳。让之食，适逢斋期，已数年矣。暗计吃斋之初，正余出痘之期，因笑谓曰：“今我光鲜无恙，姊可从此开戒否？”芸笑之以目，点之以首。</p>\n<p>廿四日余姊于归，廿三国忌不能作乐，故廿二之夜即为余姊款嫁，芸出堂陪宴。余在洞房与伴娘对酌，拇战辄北，大醉而卧。醒则芸正晓妆未竟也。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E8%82%86/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E8%82%86/",
            "title": "浮生六记 - 卷一 闺房记乐 肆",
            "date_published": "2025-07-12T11:35:45.000Z",
            "content_html": "<p>是夜送亲城外，返已漏三下。腹饥索饵，婢妪以枣脯进，余嫌其甜。芸暗牵余袖，随至其室，见藏有暖粥并小菜焉。</p>\n<p>余欣然举箸，忽闻芸堂兄玉衡呼曰：“淑妹速来！”</p>\n<p>芸急闭门曰：“已疲乏，将卧矣。”</p>\n<p>玉衡挤身而入，见余将吃粥，乃笑睨芸曰：“顷我索粥，汝曰‘尽矣’，乃藏此专待汝婿耶？”芸大窘避去，上下哗笑之。余亦负气，挈老仆先归。</p>\n<p>自吃粥被嘲，再往，芸即避匿，余知其恐贻人笑也。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%86%8D%E8%A7%81%E7%97%B4%E5%BF%83/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%86%8D%E8%A7%81%E7%97%B4%E5%BF%83/",
            "title": "浮生六记 - 卷一 闺房记乐 再见痴心",
            "date_published": "2025-07-10T12:02:41.000Z",
            "content_html": "<p>是年冬，值其堂姊出阁，余又随母往。芸与余同齿而长余十月，自幼姊弟相呼，故仍呼之曰淑姊。</p>\n<p>时但见满室鲜衣，芸独通体素淡，仅新其鞋而已。见其绣制精巧，询为己做，始知其慧心不仅在笔墨也。其形削肩长项，瘦不露骨，眉弯目秀，顾盼神飞，唯两齿微露，似非佳相。一种缠绵之态，令人之意也消。</p>\n<p>索观诗稿，有仅一联，或三四句，多未成篇者。询其故，笑曰：“无师之作，愿得知己堪师者敲成之耳。”余戏其签曰“锦囊佳句”，不知夭寿之机此已伏矣。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%88%9D%E8%A7%81%E5%80%BE%E5%BF%83/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E5%88%9D%E8%A7%81%E5%80%BE%E5%BF%83/",
            "title": "浮生六记 - 卷一 闺房记乐 初见倾心",
            "date_published": "2025-07-08T14:03:20.000Z",
            "content_html": "<p>余幼聘金沙于氏，八龄而夭；娶陈氏。</p>\n<p>陈名芸，字淑珍，舅氏心余先生女也。生而颖慧，学语时，口授《琵琶行》，即能成诵。四龄失怙。母金氏，弟克昌，家徒壁立。芸既长，娴女红，三口仰其十指供给；克昌从师，脩脯无缺。</p>\n<p>一日，于书簏中得《琵琶行》，挨字而认，始识字。刺绣之暇，渐通吟咏，有“秋侵人影瘦，霜染菊花肥”之句。</p>\n<p>余年十三，随母归宁，两小无嫌，得见所作。虽叹其才思隽秀，窃恐其福泽不深，然心注不能释，告母曰：“若为儿择妇，非淑姊不娶。”</p>\n<p>母亦爱其柔和，即脱金约指缔姻焉，此乾隆乙未七月十六日也。</p>\n",
            "tags": [
                "抄书",
                "练字"
            ]
        },
        {
            "id": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90/",
            "url": "https://utgnim.github.io/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90/",
            "title": "浮生六记 - 卷一 闺房记乐",
            "date_published": "2025-07-08T12:57:18.000Z",
            "content_html": "<p>余生乾隆癸未冬十一月二十有二日，正值太平盛世，且在衣冠之家，居苏州沧浪亭畔，天之厚我，可谓至矣。</p>\n<p>东坡云：“事如春梦了无痕”。苟不记之笔墨，未免有辜彼苍之厚。因思《关雎》冠三百篇之首，故列夫妇于首卷，余以次递及焉。所愧少年失学，稍识之无，不过记其实情实事而已，若必考订其文法，是责明于垢鉴矣。</p>\n",
            "tags": [
                "抄书",
                "练字"
            ]
        }
    ]
}