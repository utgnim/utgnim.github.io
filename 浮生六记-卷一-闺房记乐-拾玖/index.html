<!DOCTYPE html><html lang="zh-CN"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description" content=""><title>浮生六记 - 卷一 闺房记乐 拾玖 | It's a blog</title><link rel="stylesheet" type="text/css" href="/css/style.css?v=1.0.0"><link rel="stylesheet" type="text/css" href="https://unpkg.com/normalize.css"><link rel="stylesheet" type="text/css" href="https://unpkg.com/purecss/build/pure-min.css"><link rel="stylesheet" type="text/css" href="https://unpkg.com/purecss/build/grids-responsive-min.css"><link rel="stylesheet" href="https://unpkg.com/font-awesome@4.7.0/css/font-awesome.min.css"><script type="text/javascript" src="https://unpkg.com/jquery/dist/jquery.min.js"></script><link rel="icon" mask="" sizes="any" href="/favicon.ico"><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"><link rel="alternate" type="application/atom+xml" href="/atom.xml"><script type="text/javascript" src="https://unpkg.com/clipboard/dist/clipboard.min.js"></script><script type="text/javascript" src="https://unpkg.com/toastr/build/toastr.min.js"></script><link rel="stylesheet" href="https://unpkg.com/toastr/build/toastr.min.css"><div class="darkmode-toggle">🌓</div><script>var prefersDarkMode = window.matchMedia('(prefers-color-scheme: dark)');
var toggle = document.querySelector('.darkmode-toggle');
var html = document.querySelector('html');

html.dataset.dark = localStorage.dark || prefersDarkMode.matches;

toggle.addEventListener('click', () => {
localStorage.dark = !(html.dataset.dark == 'true');
html.dataset.dark = localStorage.dark;
});</script><meta name="generator" content="Hexo 7.3.0"></head><body><div class="body_container"><div id="header"><div class="site-name"><h1 class="hidden">浮生六记 - 卷一 闺房记乐 拾玖</h1><a id="logo" href="/.">It's a blog</a><p class="description">Mingtu's 二三事！</p></div><div id="nav-menu"><a class="current" href="/."><i class="fa fa-home"> 首页</i></a><a href="/archives/"><i class="fa fa-archive"> 归档</i></a><a href="/about/"><i class="fa fa-user"> 关于</i></a><a href="/atom.xml"><i class="fa fa-rss"> 订阅</i></a><a href="/../"><i class="fa fa-ban"> Galgame</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">浮生六记 - 卷一 闺房记乐 拾玖</h1><div class="post-meta">2025-07-29<span> | </span><span class="category"><a href="/categories/%E6%96%87%E7%AB%A0/">文章</a></span><span class="post-time"><span class="post-meta-item-text"> | </span><span class="post-meta-item-icon"><i class="fa fa-keyboard-o"></i><span class="post-count"> 328</span><span class="post-meta-item-text"> 字</span></span></span><span class="post-time"> | <span class="post-meta-item-icon"><i class="fa fa-clock-o"></i><span class="post-count"> 1</span><span class="post-meta-item-text"> 分钟</span></span></span></div><div class="post-content"><p>其癖好与余同，且能察眼意，懂眉语，一举一动，示之以色，无不头头是道。</p>
<p>余尝曰：“惜卿雌而伏，苟能化女为男，相与访名山，搜胜迹，遨游天下，不亦快哉！”</p>
<p>芸曰：“此何难，俟妾鬓斑之后，虽不能远游五岳，而近地之虎阜、灵岩，南至西湖，北至平山，尽可偕游。”</p>
<p>余曰：“恐卿鬓斑之日，步履已艰。”</p>
<p>芸曰：“今世不能，期以来世。”</p>
<p>余曰：“来世卿当作男，我为女子相从。”</p>
<p>芸曰：“必得不昧今生，方觉其有情趣。”</p>
<p>余笑曰：“幼时一粥，犹谈不了，若来世不昧今生，合卺之夕，细谈隔世，更无合眼时矣。”</p>
<p>芸曰：“世传月下老人专司人间婚姻事，今生夫妇已承牵合，来世婚姻亦须仰籍神力，盍绘一像祀之？”</p>
<p>时有苕溪戚柳堤，名遵善写人物。倩绘一像：一手挽红丝，一手携杖，悬姻缘簿，童颜鹤发，奔驰于非烟非雾中。此戚君得意笔也。友人石琢堂为题赞语于首。悬之内室。</p>
<p>每逢朔望，余夫妇必焚香拜祷。后因家庭多故，此画竟失所在，不知落在谁家矣。</p>
<p>“他生未卜此生休”，两人痴情，果邀神鉴耶？</p>
</div><div class="tags"><ul class="article-tag-list" itemprop="keywords"><li class="article-tag-list-item"><a class="article-tag-list-link" href="/tags/%E6%8A%84%E4%B9%A6/" rel="tag">抄书</a></li><li class="article-tag-list-item"><a class="article-tag-list-link" href="/tags/%E7%BB%83%E5%AD%97/" rel="tag">练字</a></li></ul></div><div class="post-nav"><a class="pre" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81/">浮生六记 - 卷一 闺房记乐 二十</a><a class="next" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%8D%8C/">浮生六记 - 卷一 闺房记乐 拾捌</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://utgnim.github.io"/></form></div><div class="widget"><div class="widget-title"><i class="fa fa-star-o"> 标签</i></div><div class="tagcloud"><a href="/tags/%E6%8A%84%E4%B9%A6/" style="font-size: 15px;">抄书</a> <a href="/tags/%E7%BB%83%E5%AD%97/" style="font-size: 15px;">练字</a> <a href="/tags/%E6%8A%80%E6%9C%AF/" style="font-size: 15px;">技术</a> <a href="/tags/%E8%BD%AC%E8%BD%BD/" style="font-size: 15px;">转载</a> <a href="/tags/%E4%B8%AD%E6%96%87%E9%A9%AC%E5%85%8B%E6%80%9D%E4%B8%BB%E4%B9%89%E6%96%87%E5%BA%93/" style="font-size: 15px;">中文马克思主义文库</a> <a href="/tags/%E5%BA%B8%E4%BA%BA%E8%87%AA%E6%89%B0/" style="font-size: 15px;">庸人自扰</a></div></div><div class="widget"><div class="widget-title"><i class="fa fa-file-o"> 最近文章</i></div><ul class="post-list"><li class="post-list-item"><a class="post-list-link" href="/%E8%AF%84%E6%99%AE%E9%B2%81%E5%A3%AB%E6%9C%80%E8%BF%91%E7%9A%84%E4%B9%A6%E6%8A%A5%E6%A3%80%E6%9F%A5%E4%BB%A4/">评普鲁士最近的书报检查令</a></li><li class="post-list-item"><a class="post-list-link" href="/%E9%9D%92%E5%B9%B4%E5%9C%A8%E9%80%89%E6%8B%A9%E8%81%8C%E4%B8%9A%E6%97%B6%E7%9A%84%E8%80%83%E8%99%91/">青年在选择职业时的考虑</a></li><li class="post-list-item"><a class="post-list-link" href="/%E2%80%9C%E5%8F%A4%E6%96%87%E8%A7%82%E6%AD%A2%E2%80%9D/">“古文观止”</a></li><li class="post-list-item"><a class="post-list-link" href="/%E9%9A%8F%E7%AC%94/">随笔</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81%E4%B8%80/">浮生六记 - 卷一 闺房记乐 二十一</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E4%BA%8C%E5%8D%81/">浮生六记 - 卷一 闺房记乐 二十</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E7%8E%96/">浮生六记 - 卷一 闺房记乐 拾玖</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%8D%8C/">浮生六记 - 卷一 闺房记乐 拾捌</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E6%9F%92/">浮生六记 - 卷一 闺房记乐 拾柒</a></li><li class="post-list-item"><a class="post-list-link" href="/%E6%B5%AE%E7%94%9F%E5%85%AD%E8%AE%B0-%E5%8D%B7%E4%B8%80-%E9%97%BA%E6%88%BF%E8%AE%B0%E4%B9%90-%E6%8B%BE%E5%85%AD/">浮生六记 - 卷一 闺房记乐 拾六</a></li></ul></div><div class="widget"><div class="widget-title"><i class="fa fa-external-link"> 友情链接</i></div><ul></ul><a href="https://utgnim.github.io/" title="Mingtu's 二三事" target="_blank">Mingtu's 二三事</a><ul></ul><a href="/hello-world/" title="Galgame" target="_blank">Galgame</a></div></div></div><div class="pure-u-1 pure-u-md-3-4"><div id="footer">Copyright © 2025 <a href="/." rel="nofollow">It's a blog.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><script type="text/javascript" src="https://unpkg.com/@fancyapps/fancybox/dist/jquery.fancybox.min.js" async></script><script type="text/javascript" src="/js/fancybox.js?v=1.0.0" async></script><link rel="stylesheet" type="text/css" href="https://unpkg.com/@fancyapps/fancybox/dist/jquery.fancybox.min.css"><script type="text/javascript" src="/js/copycode.js?v=1.0.0" successtext="复制成功！"></script><link rel="stylesheet" type="text/css" href="/css/copycode.css?v=1.0.0"><script type="text/javascript" src="/js/codeblock-resizer.js?v=1.0.0"></script><script type="text/javascript" src="/js/smartresize.js?v=1.0.0"></script></div></body></html>